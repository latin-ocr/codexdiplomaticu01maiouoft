24

se voluerit conformare officio Fratrum et solitum mutare, dimissis? libris domini Abbatis
et Canonicorum qui nunc sunt, qui possunt deservire pro officio Curie Romane, obligentur
ipsi Fratres Heremite portare vel emere alios libros necessarios ad officium celebrandum
pro communi usu eorum et dicti domini Abbatis et Canonicorum sine onere aliquo expen-
sarum dicti domini Abbatis et monasterii.

ltem si campane frangerentur pro speciali actu Fratrum Heremitarum, scilicet disputa-
tionibus, lectionibus‚ sermonibus, predicti Fratres ad eorum expensas tantum faciant eas
reparare. Si autem frangerentur pro actibus aliis communibus, vel alio modo, reparentur
communiter per predictum dominum Abbatem et Canonicos per medietatem, et per aliam
medietatem per Fratres Heremitas predictos.

ltem quod per predictos Fratres propriis laboribus et expensis sui Ordinis procuretur
effectualiter et solicite quod predicta omnia et singula de verbo ad verbum, per Roma-
num Pontificem ex certa scientia confirmari debeant et in perpetuum roborari, et ulterius
predicta confirmentur per iuramentum Prioris Generalis qui nunc est et diffinitorum Capi-
tuli Generalis in proximo venturi, et ulterius diffinierit Prior Generalis et diffinitores Capi-
tuli Generalis in sequentibus Capitulis Generalibus omnia predicta perpetuum habere robur
et firmamentum, et cum diffinitum fuerit per tria Capitula Generalia, incorporabuntur pre-
dicta Constitutionibus Ordinis; que constitucio, non obstantibus predictis, in omni Generali
Capitulo confirmabitur, et ultra hoc quilibet Prior Generalis qui pro tempore fuerit, in primo
Capitulo in quo fuerit electus, iurabit ipse et omnes diffinitores omnia predicta servare et
servari facere, de quibus iuramentis per Fratres Heremitas dicti Ordinis dicto domino Ab· .
bati publicum istrumentum scriptum manu publici tabellionis et subscriptum etiam testibus
fidedignis ac eciam sigillatum et roboratum sigillo dicti Ordinis et Prioris Generalis pre-
sentetur et detur, et ulterius similiter iurabunt Vicarius Generalis una cum Provinciali et
diffinitoribus cuiuslibet Capituli Provincialis Provincie Lombardie‚ de quo iuramento suf-
ficiet litera dictorum Vicarii Provincialis et diffinitorum.

Et versa vice pro predictis conventionibus, pactis, promissionibus et obligationibus et
aliis superius specialiter et generaliter denominatis et factis et fiendis per predictos Fratres
dicti. Ordinis Heremitarum et ad pacem perpetuam inter ipsas partes conservandam, ipse
dominus Abbas, de consensu et voluntate Canonicorum suorum dicti monasterii, et ipsi
Fratres eius cum ipso domino Abbate, convenient et promittent dictis Fratribus Heremita-
rum respondentibus et stipulantibus nomine dicti Ordinis, quod nullo tempore de cetero, per
se vel submissas personas, nomine suo vel dicti monasterii Sancti Petri, directe vel indi-
recte, tacite vel expresse, quoquomodo seu quovis exquisito colore, graciam aliquam vel
privilegium aliquod impetrabunt in generali vel in speciali, nec etiam utentur de cetero con·
cedendis a quoquam in Romana Curia vel alibi, ex quo vel quibus possit ullo tempore in
aliquo derrogari libertatibus, privilegiis, dignitatibus, statui, honoribus et iuribus aliquibus
dictorum Fratrum Heremitarum.

ltem quod dominus Abbas et Canonici sui dicti monasterii Sancti Petri communicabunt
cum dictis Fratribus Heremitarum omne et totum id quod eisdem domino Abbati et Ca-
nonicis obvenerit pro antiquis sepulturis ipsius monasterii et omnibus defunctorum parro-
chianorum dicti monasterii qui sepelientur apud monasterium antedictum.

ltem si contingeret Fratres Heremitas eiici de loco violenter, seu per ius aliquod in per-
petuum et concessum a quoquam in Romana Curia vel alibi, et hoc fieret per dominum
Abbatem qui nunc est vel pro tempore fuerit, seu per Canonicos suos qui nunc sunt vel

 

