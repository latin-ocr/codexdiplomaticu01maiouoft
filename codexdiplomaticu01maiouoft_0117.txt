47

Fratres Ordinis Eremitarum habent edificare locum eorum et solum vivere de eleemosynis,
si contingeret aliquid eis dimitti per testamentum, ubi dicti Fratres nominarentur et non
Abbas et Canonici, vel etiam darentur Fratribus predictis eleemosine pro pictantiis, septimis,
trigesimis, annualibus, vel que darentur ita Fratribus quod non Abbati et Canonicis, sit
tantum dictorum Fratrum. Et si consimilia darentur Abbati et Canonicis, in casibus quibus
supra, remaneant solum Abbati et Canonicis.

Item si contingerit aliquas indulgentias impetrari vel concedi, seu impetratas vel con-
cessas fore a Romana Curia, sive a quibuscumque Prelatis, ratione quarum Indulgentiarum
aliqua offerantur vel afferantur, totum sit comune, ut dictum est supra. Et hoc sive procu-
rentur vel procurate sint a dicto Abbate et Canonicis, sive a Fratribus Ordinis Eremitarum,
vel ab aliis quibuscumque, nomine et vice predictorum.

Item, de predictorum Abbati et Canonicorum, et predictorum Prioris Generalis et
Fratrum Eremitarum comuni concordia, ordinatum est, quod Ecclesia, ubi divinum officium
celebrabitur, comuniter per eosdem reficiatur et recoperiatur, ut fuerit opportunum, expensis
comunibus, scilicet Abbatis et Canonicorum pro medietate, et Fratrum ipsorum pro alia me-
dietate. Idem de campanili.

Item quia idem Abbas et Canonici non habent idern officium cum· Fratribus dicti Or-
dinis Eremitarum, si dicti Abbas et Canonici se voluerint conformare officio dictorum
Fratrum et solitum mutare officium, remanentibus libris Abbatis et Canonicorum qui nunc
sunt, qui possunt deservire dicto officio Curie Romane, obligaverunt et se obligant dicti
Prior Generalis et Fratres Ordinis Eremitarum, nomine dicti Ordinis portare et emere alios
libros necessarios ad officium celebrandum pro comuni usu eorum et dicti Abbatis et Ca-

’ nonicorum, sine onere aliquo expensarum Abbatis dicti monasterii.

 

Item si campane frangerentur pro speciali actu Fratrum Eremitarum, scilicet disputa-
tionibus, lectionibus, sermonibus, quod predicti Fratres Ordinis Eremitarum ad eorum ex-
pensas tantum faciant eas reparare. Si autem frangerentur pro actibus aliis comunibus, vel
alio modo, reparentur comuniter per dictum Abbatem et Canonicos pro medietate, et pro alia
medietate per Fratres Eremitas predictos.

Item convenerunt et promisserunt dicti Prior Generalis et Fratres, nomine dicti Ordinis
Eremitarum, eidem Abbati et Canonicis recipientibus et stipulantibus nomine et vice dicti
monasterii Sancti Petri, quod predicta omnia et singula et infrascripta confirmabuntur per
Priorem Generalem dicti Ordinis et per Diffinitores Capituli Generalis in sequentibus Ca-
pitulis Generalibus, omnia predicta perpetuum habere robur et firmamentum. Et cum defi-
nitum fuerit per tria Capitula generalia, incorporabuntur predicta Constitutionibus dicti Or-
dinis; que constitutio per predictos Fratres Ordinis Eremitarum nullo tempore de cetero
possit mutari, irritari, vel revocari, sed perpetuis firma et illibata permaneat et vim pacti
obtineat inter dictum Abbatem et Canonicos ex una parte, et dictos Fratres Ordinis Eremi-
tarum ex alia, solempni stipulatione habiti, promissi, firmati et vallati; quia sic inter dictas
partes ex nunc prout ex tunc habetur per pactum expressum inter dictas partes et per
ipsas solempni stipulacione promissum; et quam constitucionem dicti Prior Generalis et
Fratres, nomine dicti Ordinis, promisserunt eidem Abbati et Canonicis eis dare, ipsius Or-
dinis propriis laboribus et expensis, in forma publici instrumenti.

Item convenerunt et promisserunt dicti Prior Generalis et Fratres Ordinis Eremitarum
eisdem Abbati et Canonicis, eorum et dicti monasterii nomine stipulantibus et recipientibus,
quod propriis laboribus et expensis dicti sui Ordinis procurabunt sollicite toto eorum posse,

