 

221
respondente et aliis suis pertinentiis, ad priorem et fratres huiusmodi presentes et posteros
perpetuo pertineat, liceatque ipsis Priori et fratribus de ipsa altera medietate in omnibus
et per omnia disponere et ordinare prout superius de abbate et canonicis prefatis in parte
sua est expositum: salvo quod ad portam maiorem dicte ecclesie que cadit in divisione
huiusmodi, et per quarn comunis transitus habetur, tam abbas et canonici, quam prior et
fratres prefati consimiles claves habere, et illis uti possint et debeant pro ipsorum libito
voluntatis. Et quoniam in privilegio predicto reservatum extitit Sedi Apostolice de sepulturis
et funeralibus defunctorum qui apud dictum monasterium sepelientur, disponere et ordinare,
statuimus et auctoritate predicta ordinamus et mandamus quod perceptiones funeralium‚an-
nualium, exequiarum, elemosinarum et aliorum quorumcumque introhitorum, sive sint funera
funeralia et legata vel alia quecumque emolumenta, que sancto Petro in celo aureo aut abbati
vel monasterio seu canonicis huiusmodi, vel dicte medietati ecclesie et atrii, et clausure
Abbatis et canonicorum eorundem, aut sub quacumque expressione verborum que idem
importent, offerri, donari, concedi aut in ultimis voluntatibus relinqui contigerit, ad eosdem
abbatem et canonicos plene et integre pertineant, et per ipsos abbatem et canonicos
absque eo quod de illis priori et fratribus predictis portionem aliquam exhibeant, ad
usum abbatis et canonicorum ac monasterii predictorum libere convertantur; et quod simili
modo perceptiones funeralium‚ annualium, exequiarum, elemosinarum et aliorum quorun-
cunque introhitorum‚ sive sint funera, funeralia, legata vel alia quecumque emolumenta, que
sancto Augustino aut Priori vel fratribus huiusmodi, vel dicte medietati ecclesie et atrii ac
clausure prioris et fratrum antedictorum vel sub.„quacumque alia expressione verborum,
que idem importent, offerri, donari, concedi, vel in ultimis voluntatibus relinqui contin-
gerit, ad eosdem priorem et tratres plene et integre pertineant, et in eorum usum absque
alicuius portionis exhibitione prefatis Abbati et canonicis vel quibuscumque aliis facienda,
libere convertantur, parochianis antiquis duntaxat dictorum abbatis et canonicorum exceptis,
salvo semper in omnibus premissis eo, quo abbas et canonici ae prior et fratres prefati
alias ex dispositione iuris comunis obligantur. ⁶

Ad sumptus vero et expensas in dicta ecclesia et campanili tam in magnis quam in
parvis requisitos vel requisitas aut necessarias, tam abbas et canonici quam prior et fratres
supradicti equali portione teneantur, excepto quod ipsi prior et fratres eorum sumptibus et
expensis libros qui divinis officiis diurnis pariter et nocturnis in dicta ecclesia peragendis
necessario requiruntur, tempore quo eadem officia peraguntur duntaxat, ministrare debeant.
Et quuin altare maius et altare inferius iuxta corpus ipsius beati Augustini per indivisa
veniunt et possent circa hec, que vitamus, oriri scandala et lites; eadem auctoritate ordina-
mus et mandamus quod obventiones et oblationes que in solemnitatibus beati Petri Apo-
stoli et ipsius beati Augustini, et similiter in annualibus quondam Galeaz et Violantis eius
filie, offerri contigerit, ad monasterium ipsorum abbatis et canonicorum pertineat. Similiter
quod obvenerit vel offerri contigerit in mensis dictorum fratrum, ad monasterium prioris et
eorundem fratrum etiam proveniat. Quod vero aliis horis quam in missis in dictis altaribus
offerri contigerit, nisi exprimeretur pro abbate et canonicis aut pro priore et fratribus pre-
dictis, illud sit comune et per equalia dividatur, alioquin in integrum cedat parti nominate
cuius causa offerens afficitur ad sic vel sic faciendum. Mandantes expresse dictis Priori et
fratribus et conventui quod predictis nostris gratiis utantur, et eis libere gaudeant, etiam si
per dictos Abbatem, canonicos et conventum seu alios quoscumque pretenderetur predicta
per nos gratiose concessa seu eorum aliquod fore talia vel essent per que derogaretur seu

