 

17

 

non valente, vel nolente, tunc Prior eorundem Fratrum dicti loci, vel is, cui per Fratres ip—
sos, iuxta morem eorum, hoc celebrationis et predicationis officium committetur, de ipsis
misse celebratione ac predicatione disponat, prout eis videbitur faciendum. Aliis vero diebus,
tam Dominicis et festivis, quam etiam ferialibus, quotiescumque predicari, nec non in ante-
dictis festivitatibus sive diebus solemnioribus, preterquam in predicatione solemniori, ut
supra exprimitur, si in eisdem festivitatibus, seu solemnioribus diebus, eadem forsan die plu-
ries in eodem monasterio contingeret predicari, predicationes huiusmodi dicti Fratres, vel
ille cui hoc ipsi iuxta morem huiusmodi committent, distribuent et assignabunt, etiam ipsi
Abbati, prout eis videbitur expedire. ln sedendo vero in eadem ecclesia quibuscumque die-
bus, ipse Abbas solemniorem locum teneat, ipsique Canonici iuxta eum. ln processionibus
autem dictus Abbas sit ultimus, ipsumque proxime precedant Prior claustralis et Cano-
nici prelibati, servatis tamen per eos, quoad allios viros ecclesiasticos, religiosos et secula-
res, in incedendo, loco et ordine hactenus per ipsos, in processionibus, consuetis: prefati
autem Fratres in incedendo in processionibus huiusmodi, antiquum locum et ordinem suum
servent. De aliis insuper missis conventualibus in dicta ecclesia celebrandis, taliter ordina-
mus et volumus observari, quod Abbas et Canonici et Fratres predicti dividant, seu assi-
gnent inter sese, iuxta numerum personarum, sufficientiam, et expedientiam eorundem, qua-
liter aliquas Abbas, si ad hoc vacare voluerit, et aliquas Canonici, et nonnullas Fratres pre-
dicti missas celebrent, et alia officia, sive per hebdomadas, sive singulis diebus, vel alias
prout expedientia exegerit, et decentia suaserit, partiantur. Volumus tamen ut divisio et
partitio huiusmodi, et missarum celebrandarum, ac totius divini officii diurni et ,nocturni
assignatio, incipiendo tamen primo in Abbate, si ut praemittitur, ad id vacare voluerit, et in
Canonicis prelibatis, deinde ad Fratres perveniendo predictos, necnon pulsatio campana-
rum ad d1vina officia vivorum et mortuorum, et horis canonicis ad eundem Priorem pre—
dictorum Fratrum, vel ad illurn, cui huiusmodi officium divisionis, partitionis, assignationis
et campanarum pulsationis, iuxta morem eorundem Fratrum commissum fuerit, debeat per—
tinere. Idem quoque volumus observari, si plures eadem die misse conventuales in eadem
ecclesia celebrentur, ut puta una de die, et altera de S. Maria vel de Spiritu Sancto, vel
in similibus, aut pro vivis vel defunctis, ut inter eosdem Abbatem, Canonicos et Fratres,
sicut pretangitur, dividantur, et etiam assignentur. Reservata dictis Abbati et Priori clau-
strali, si, ut supra dicitur, sit ibidem, prerogativa in celebratione solemnioris misse, in festi-
vitatibus, sive diebus solemnioribus supradictis, quemadmodum superius est expressum.
Prohibemus autem ne dicti Fratres de audiendis confessionibus parochianorum eiusdem ec-
clesie dicti monasterii, et de sacramentis ecclesiasticis ministrandis eisdem, se aliquatenus
intromittant, nisi iuxta formam constitutionis fel. record. Bonifacii Pape octavi predecessoris
nostri super hoc et certis aliis articulis edite, ac per pie memorie Clementem Papam V
predecessorem nostrum innovate; necnon secundum constitutionem a Clemente predicto
editam ne religiosi certa sacramenta ecclesiastica clericis et laicis ministrare presumant
sine parochialis presbiteri licentia speciali, aut pretermissione iurium aliorum; sed ipsorum
parochianorum confessiones audiant et eis sacramenta predicta ministrent dicti Abbas et
Canonici, vel alii in dicto monasterio, vel alibi, quibus hec antea competebant, prout iuris exi-
stit, et consueverunt temporibus anteactis. De sepulturis vero defunctorum, qui sepelientur
apud monasterium antedictum, et de funeralibus, que ratione corporum defunctorum obve-
nient, ex certis causis legitimis, inter eosdem Abbatem, Canonicos et Fratres non disponimus,
nec etiam ordinamus, sed illorum dispositionem et ordinationem nobis et Sedi Apostolice

